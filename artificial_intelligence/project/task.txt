B003725 Intelligenza Artificiale (2023/24)
Studente: Rocco Tescaro — <2024-03-25 Mon>
Elaborato assegnato per l’esame finale
Istruzioni
Il lavoro sarà oggetto di discussione durante l’esame orale e dovrà essere sottomesso almeno 48 ore prima dell’esame, includendo:
1. Sorgenti e materiale sviluppato in autonomia (senza includere datasets o librerie sviluppate da altri: basta fornire un link);
2. Un file README che spieghi il ruolo di ciascun file sorgente e la sequenza di comandi che permette di riprodurre i risultati sottomessi.
3. Una breve relazione (massimo 4 pagine in formato pdf) che descriva il lavoro e analizzi i risultati sperimentali. Non è necessario
ripetere in dettaglio i contenuti del libro di testo o di eventuali articoli, è invece necessario che vengano fornite informazioni
sufficienti a riprodurre il metodo utilizzato ed i risultati ottenuti. Eventuali porzioni riprese da altre fonti devono essere evidenziate
con le relative citazioni.
La sottomissione va effettuata preferibilmente creando un repository privato su codeberg con Project name “Nome Cognome” e con-
dividendolo con l’utente ai-unifi (da project information->members->invite members). In alternativa, è accettabile inviare
per email a ai.unifi@pm.me un singolo file zip (di dimensioni non superiori ad 1MB); tale file deve contenere solo i sorgenti e la
relazione in pdf (senza altri files binari).

Forma normale congiuntiva
In questo esercizio si generalizza e implementa (in un linguaggio di programmazione a scelta) la procedura descritta nella
sezione 7.5.2 di R&N 2021 per convertire una generica formula in logica proposizionale in forma normale congiuntiva
(CNF). Il programma deve accettare una stringa nel linguaggio descritto nella figura 7.7 del libro, e produrre in output la
corrispondente formula in CNF. Per il parsing è perfettamente accettabile usare strumenti preesistenti come ad esempio
PyParsing per Python.